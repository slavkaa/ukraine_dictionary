Хоча лежачого й не б`ють...

Хоча лежачого й не б'ють, 
                        То і полежать не дають 
                        Ледачому. Тебе ж, о Cуко! 
                        І ми самі, і наші внуки, 
                        І миром люди прокленуть! 
                        Не прокленуть, а тілько плюнуть 
                        На тих оддоєних щенят, 
                        Що ти щепила. Муко! Муко! 
                        О скорб моя, моя печаль! 
                        Чи ти минеш коли? Чи псами 
                        Царі з міністрами-рабами 
                        Тебе, о люту, зацькують! 
                        Не зацькують. А люде тихо, 
                        Без всякого лихого лиха 
                        Царя до ката поведуть. 
                        20 октября [1860, 
                          С.-Петербург]                         
                        