Огні горять, музика грає...

О люди! люди небораки! 
                        Нащо здалися вам царі? 
                        Нащо здалися вам псарі? 
                        Ви ж таки люди, не собаки! 
                        Вночі і ожеледь, і мряка, 
                          І сніг, і холод. І Нева 
                          Тихесенько кудись несла 
                          Тоненьку кригу попід мостом. 
                          А я, отож таки вноні 
                          Іду та кашляю йдучи. 
                          Дивлюсь: неначе ті ягнята, 
                          Ідуть задрипані дівчата, 
                          А дід (сердешний інвалід) 
                          За ними гнеться, шкандибає, 
                          Мов у кошару заганяє 
                          Чужу худобу. Де ж той світ?! 
                          І де та правда?! Горе! Горе! 
                          Ненагодованих і голих 
                          Женуть (последний долг отдать), 
                          Женуть до матері байстрят 
                          Дівчаточок, як ту отару. 
                          Чи буде суд! Чи буде кара! 
                          Царям, царятам на землі? 
                          Чи буде правда меж людьми? 
                          Повинна буть, бо сонце стане 
                          І осквернену землю спалить. 
                        3 ноября [1860, 
                          С.-Петербург]                         
                        