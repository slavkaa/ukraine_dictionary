В казематі XІІ 

Тарас ШЕВЧЕНКО В казематі XII 
                        Чи ми ще зійдемося знову 
                          Чи вже навіки розійшлись? 
                          І слово правди і любові 
                          В степи і дебрі рознесли! 
                          Нехай і так. Не наша мати, 
                          А довелося поважати. 
                          То воля господа. Годіть! 
                          Смирітеся, молітесь богу 
                          І згадуйте один другого. 
                          Свою Україну любіть, 
                          Любіть її… Бо время люте, 
                          В остатню тяжкую минуту 
                          За неї господа моліть. 
                        [Між 19 і 30 травня 1847, 
                          С.-Петербург]
                         
                         
                         
                         