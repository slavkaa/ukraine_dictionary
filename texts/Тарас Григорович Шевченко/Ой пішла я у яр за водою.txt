Ой пішла я у яр за водою

Ой пішла я у яр за водою, 
                        Аж там милий гуляє з другою. 
                        А другая тая, 
                        Розлучниця злая, 
                        Багатая сусідонька, 
                        Вдова молодая. 
                        А я вчора з нею, 
                        З сією змією, 
                        В полі плоскінь вибирала 
                        Та все й розказала, 
                        Що як мене любить, 
                        Женитися буде, 
                        І до себе злую суку 
                        Просила в придане. 
                        Йване мій, Іване, 
                        Друже мій коханий, 
                        Побий тебе сила божа 
                        На наглій дорозі. 
                        [Друга половина 1848, 
                          Косарал]                        
                         
                        