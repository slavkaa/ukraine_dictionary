Будь здорова, моя мила,
Я не твій!
Розлучила
Нас могуча сила.
Де поставить кого доля,
Там і стій!
Моя ж доля –
Вітер серед поля.
Стогне, віє, рве і свище
В грі страшній…
Ближче, ближче
Наше боєвише…
Важко, душно, пітьма груба,
Лютий бій…
Ось-ось, люба,
Жде мя, може, згуба.
А як гинуть, то самому!
Голос твій
З бою-грому
Звав би мя додому.
Тож не плач! Очиць, мов зорі,
Пожалій!
Згасне вскорі
Блиск їх у сліз морі.
Розійшлись, мабуть, по волі
Судьбиній
Наші долі,
Мов дороги в полі.

Будь здорова, моя мила,
Я не твій!
Розлучила
Нас могуча сила!
Де поставить кого доля,
Там і стій,
Моя ж доля –
Вітер серед поля.
Вона мною що день ближче
В грі страшній
Мече, прище
На побоєвище.
Важко, душно, пітьма груба…
В хвилі тій,
Моя люба,
Жде мя, може, згуба!